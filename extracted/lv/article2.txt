NĪN atvieglojumi un samazinātā likme Rīgā: svarīgi termiņi un nosacījumi | Rīgas valstspilsētas pašvaldība

Tuvojoties gadumijai, Rīgas pašvaldības Finanšu departaments atgādina – ir vairāki būtiski nosacījumi, kas ietekmē nekustamā īpašuma nodokļa (NĪN) apmēru un atvieglojumu piemērošanu.
Lielākajai daļai iedzīvotāju, kuri vēlas saņemt NĪN atvieglojumus, ir jābūt aktivizētai oficiālajai elektroniskajai adresei vai jābūt pieteiktam e-pasta kanālam saziņai ar pašvaldību.
Šogad vēl ir pārejas periods! Ja līdz 2025. gada 1. janvārim e-saziņas kanāls nebija reģistrēts, bet Jums pienākas automātiskie atvieglojumi (piemēram, ģimenēm ar bērniem), tos vēl var saņemt par visu 2025. gadu, ja:  
Lai saņemtu atvieglojumus 2026. gadā, e-saziņas kanālam jābūt reģistrētam jau līdz 2026. gada 1. janvārim (plkst. 00.00). Vēlāk to izdarīt nevarēs.
Ja Jums jau ir aktivizēta oficiālā e-adrese vai jau saņemat NĪN paziņojumus uz e-pastu, vai arī uz Jums neattiecas šī prasība – nekas nav jādara.
Ja Jūs vai Jūsu ģimenes loceklis atbilstat kādai no atvieglojumu kategorijām (piemēram, pensionārs, persona ar I vai II grupas invaliditāti, bērns ar invaliditāti utt.) un iepriekš neesat saņēmis atvieglojumus, pieteikumu var iesniegt vēl līdz 2025. gada 15. decembrim. Pieteikums jāiesniedz tikai vienu reizi – turpmākajos gados tas nav jāsniedz atkārtoti, ja nemainās atbilstība atvieglojumu piešķiršanas nosacījumiem.
Lai 2026. gadā Jūsu dzīvoklim vai individuālajai mājai piemērotu samazināto likmi, 2026. gada 1. janvārī plkst. 00.00 īpašumā jābūt deklarētai vismaz vienai personai.
Daudzdzīvokļu mājās vai nedzīvojamās ēkās ar dzīvošanas funkciju samazinātā likme tiek piemērota 30 m² uz vienu dzīvesvietā deklarēto personu.
Ja 1. janvārī neviena-persona nebūs deklarēta īpašumā – par visu gadu tiks piemērota pamatlikme 1,5 %.
Juridiskajām personām papildus  - īpašumam jābūt izīrētam dzīvošanai un Zemesgrāmatā ierakstītām īres tiesībām.
Aicinām pārbaudīt deklarēto personu skaitu portālā Latvija.gov.lv vai Pilsonības un migrācijas lietu pārvaldē.
 
Informāciju sagatavoja: Mārtiņš Vilemsons, Rīgas pašvaldības Ārējās komunikācijas nodaļas projektu koordinators,  e-pasts: martins.vilemsons@riga.lv.
Jūsu atsauksme palīdzēs mums uzlabot šo vietni
Lūdzu, sniedziet atsauksmi par šīs lapas saturu.
Ja vēlaties sazināties ar mums: Kontakti
Informācija par datu apstrādi ir atrodama sadaļā: Privātuma politika